Pokazali smo da pristup temeljen na korištenju latentnog difuzijskog modela (LDM) uz koder teksta iz CLIP-a i vremenski promjenjiv koder (modul TVE) predstavlja obećavajuć smjer rada u području prijenosa stila glazbe.

Osim što konačni model ima dobar iznos objektivnih mjera dobrote očuvanja sadržaja i podudaranja stila, model na ulazu ne očekuje opširan tekstualni opis stila, već je dovoljno prikupiti nekoliko kratkih zvučnih zapisa koji predstavljaju isti. Dok klasični modeli često imaju problema s prijenosom stila prirodnih ili umjetno generiranih zvukova, naš model omogućava prijenos raznovrsnih stilova.

Dodatno, pošto se uče isključivo parametri modula TVE, samo učenje modela može se provoditi u razumnom vremenu na osobnom računalu. Ovo svojstvo našeg modela omogućava lokalno učenje i korištenje modela za prijenos stila bez ovisnosti o vanjskim pružateljima usluga.